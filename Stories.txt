a. CALCOLO DELLE CONSEGNE GIORNALIERE  = il calcolo viene effettuato valutando diverse componenti come la priorità del pacchetto (nel caso in cui l’utente abbia scelto la consegna express), il numero di tentativi di consegna (infatti dopo 3 tentativi l’azienda non spedisce più il pacchetto e deve essere l’utente a prelevarlo in deposito), il peso del pacchetto (dato che i camion hanno un peso massimo), il volume (calcolato in modo che i pacchetti stiano tutti all’interno del “bagaglio” del camion), la posizione e il meteo (in caso di neve per esempio non si procederà alla consegna di pacchi in zone di montagna, da cui non è ancora stato possibile rimuovere la neve)
b. PAGINA FATTORINO: dopo aver effettuato l’accesso può visualizzare la lista delle consegne giornaliere che dovrà svolgere. Cliccando sulla singola voce del menu vengono visualizzati una mappa del luogo (per arrivare più facilmente sul luogo), i dettagli della spedizione e del cliente (per esempio il numero di telefono, per poterlo contattare in caso non risponda al citofono). Una volta portate a termine le consegne il fattorino può selezionare la consegna e tramite dei bottoni notificare la consegna del pacco portata a termine, oppure la mancata consegna (specificando in un menù a tendina la motivazione). Nel caso di pacchetto non consegnato arriva una notifica all’utente
c. PAGINA RESPONSABILE: dopo aver effettuato l’accesso può procedere all’inserimento dei pacchetti all’interno del DB. Inoltre ha una visione generale della gestione delle consegne, con un riepilogo delle consegne giornaliere
d. PAGINA UTENTE: dopo aver effettuato l’accesso l’utente può visualizzare i dettagli generali sullo stato del pacchetto, cliccando su un bottone si può anche procedere al tracciamento del pacchetto
e. LOGIN: pagina fornita di un form per l'inserimento del proprio nome utente e password. C'è anche un bottone "password dimenticata" che permette all'utente di procedere con l'operazione di creazione di una nuova password
f. REGISTRAZIONE UTENTE = pagina che permette all’utente di registrarsi sul sito per poter godere di maggiori funzionalità. In seguito alla registrazione viene inviata una mail o un messaggio di conferma (in base alla metodologia di contatto scelta dall’utente in fase di registrazione)
g. STATO DELLA SPEDIZIONE = pagina che permette di inserire il codice della spedizione (fornita al momento dell’ordine) in una barra di ricerca per poter visualizzare lo stato del pacchetto
h. AVVISI = all’utente viene notificato l’arrivo del pacco in giornata, il tentativo di consegna fallito, la conferma della consegna del pacco e infine gli eventuali ritardi. La notifica viene inviata sulla propria email / telefono (in base alla scelta di contatto del cliente) oppure tramite notifica sul proprio account


